# Упражнение 7
## ФУНКЦИИ

### Задача 34
  Напишете програма, използвайки отделни функции, за изчисляване на доходността, която получава вложител в банка. Входни параметри на задачата се явяват:
 1. Първоначалната сума, която вложителят внася в банката на депозитна сметка
 2. Годишна процентна лихва, по която се начислява доходът от вложената сума
 3. Броят години, за които е открит депозитът
 4. Броят периоди в годината, когато се извършва начисляване на лихва
Примерен резултат от изпълнението на програмата

*Начална сума: 1000
*Годишна лихва: 5%
*Едногодишен депозит: 1050
*Депозит за 7 години: 1407.1
*Депозит за 7 год.(начисл. 3 пъти/год): 1414.98

### Задача 35
   Да се напише програма с функции,  които определят 
   1. дали точка (x, y) лежи в първата оцветената област от фигурата.
   2. дали точка (x, y) лежи във втората оцветената област от фигурата.

### Задача 36
   Да се напише програма с функция за изчисляване на числата на Фибоначи. 
   Като аргумент на функцията се предава номерът на числото, в редицата, а функцията връща като резултат самото число.
  
### Задача 37
 Да се напише програма, която намира разстоянието между две точки в равнината, зададени чрез координатите си (x1 y1) и (x2 y2). 
 Като се използва тази функция, да се напише програма, която чете координатите на n точки (n>1) от равнината, и извежда разстоянието между всеки две от тях.
  
### Задача 38
   Да се напише програма с функция, която приема за параметри страни на триъгълник – a, b и c. 
   Като се използва тази функция, програмата да извежда:
   1.Дължините на медианите на всички триъгълници с връх медиценър т.G (GMc, GMb, GMa)
   2.Периметъра на всички триъгълници с връх медицентър т.G

### Задача 39
   Да се напише програма с функция, която приема за параметри елементите на матрица от втори ред. 
   Програмата да връща като резултат детерминантата на матрицата. 

[Слайдове](FMI_UP_6.pdf)
