# Упражнение 5
## ОПЕРАТОРИ ЗА ЦИКЪЛ [WHILE], [DO/WHILE]

### Задача 24
  Да се състави програма, която изчислява сумата от цифрите на всички естествени 2-цифрени числа до въведено от клавиатурата 2-цифрено число.

  Пример: при въведено число 13, програмта извежда 51 (1 + 2 + 3 + 4 + 5 + 6 + 7 + 8 + 9 + 1 + 0 + 1 + 1 + 1 + 2).

### Задача 25
  Да се състави програма, която извежда всички естествени трицифрени числа, които нямат еднакви цифри т.е. 100, 101 и подобните на тях не се извеждат.

### Задача 26
  Да се състави програма, която по дадено естествено число от интервала [100 - 30000] намира най-голямата, най-малката от цифрите му и тяхната средна стойност (на цифрите).

  Пример: при въведено число 1234, най-малката цифра е 1, а най-голямата 4. Тяхната средна стойност е 2.5.

### Задача 27
  Една жаба живеела на дъното на кладенец. Гледайки непрекъснато светлото петно над себе си решила да се покачи и да го разгледа. 
  
  Всеки ден тя се изкачвала по 2 метра нагоре, но през нощта се разколебавала и слизала по 1 метър надолу.

  Да се състави програма, която чрез цикъл while описва движението на жабата. Дълбочината на кладенеца се въвежда от клавиатурата.

  Пример: при 20 метра дълбочина на кладенеца жабата се изкачва на 19-тия ден.
  
### Задача 28
  Да се състави програма, в която компютърът да генерира случайно целочислено число в интервала [1, 100], а
  
  потребителят трябва да го познае, въвеждайки число. При всяко въвеждане на число програмта трябва да изведе 
  
  подходящо съобщение указващо дали въведеното число е по-мaлко или по-голямо от генерираното. 
  
  Програмата приключва, когато потребителят познае числото и трябва да изведе на екрана броят опити неоходими 
  
  за пoзнаване на генерираното число.
  
###   Допълнителни задачи
### Задача 29+
  Едно положително цяло число е съвършено, ако е равно на сумата от своите делители (без самото число). 
  
  Например 6 е съвършено, защото 6 = 1+2+3; числото 1 не е съвършено. 
  
  Да се напише процедура, която отпечатва на екрана всички съвършени числа ненадминаващи дадено положително цяло число в параметър n


### Задача 30++
  Да се напише целочислена функция с параметри n и k, която намира цялото число, което се получава от положителното цяло число n, 
  
  като се задраска k-тата му отдясно наляво цифра. 
  
  Например, ако n е 31245 и k е 4, функцията трябва да намери числото 3245, ако k е 2, резултатът трябва да е 3125. 
  
  При стойности n = 5, а k=1, функцията трябва да връща стойност 0 

### Задача 31
  Всяка редица от равни числа в едномерен сортиран масив се нарича площадка. 
  
  Да се напише програма, която намира началото и дължината на най-дългата площадка в даден сортиран във възходящ ред масив. 
  
  Пример: 
    
    1, 2, 2, 3, 3, 4, 4, 4, 4 ,4 , 5, 5, 5 - > най – дългата площадка е 4 с дължина 5 
    
    1, 2, 3, 4, 5 -> няма най-дълга площадка

[Слайдове](FMI_UP_5.pdf)
